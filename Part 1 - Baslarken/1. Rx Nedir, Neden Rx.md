# Part 1 - Başlarken

## ReactiveX Nedir

Reactive Extensions veya RX [teknik tabirle](https://youtu.be/pkvVZgsauOM?t=11s), Observable kalıbı kullanarak asenkron ve olay tabanlı(event-based) yapılar oluşturmak için bir kütüphanedir. En önemlisi asenkron veri akışlarıyla(stream) çalışır. Bu yeni bir olay değil, evet. [Event bus](https://github.com/greenrobot/EventBus), [Otto](https://github.com/square/otto) gibi yapılar bunu sağlar, her ne kadar kullanımı [tehlikeli](http://endlesswhileloop.com/blog/2015/06/11/stop-using-event-buses/) olsa da. Reactive bu yapıların güçlendirilmiş halidir. Neredeyse herşeyden stream yaratılabilir. Değişkenlerden, kullanıcı girdilerinden, lokal cache ve data yapılarından... Tüm bunların yanında anlamanın kolay olduğunu kesinlikle söylemiyorum. Güzel olan herşey gibi elde etmesi zor. Fakat anladığınız zaman... Sihir

> ReactiveX, Observer kalıbından, Iterator kalıbından ve Fonksiyonel programlamadan gelen en iyi fikirlerin birleşimidir.

![](https://github.com/AtaerCaner/RxJavaya-Giris/blob/master/images/Screen%20Shot%202017-12-11%20at%2014.15.18.png)



## Peki tüm bunlar ne demek?

#### Kulanıcı için
Hızın, hızlı olanın her alanında fark yarattığı bir çağdayız. Daha hızlı internet, bilgiye daha hızlı ulaşım kullanıcı alışkanlıklarını değiştirdi. Kullanıcılar; siparişleri ilgili bir güncellemeyi hemen görmeyi, yeni tweetlerin sayfayı yenilemeden ve hızlıca gelmesini, seçtikleri ürünlerin fiyatlarında bir değişiklik olursa o an bilgilendirmeyi, oyunda saldırdıkları karakterin health'indeki değişimi hemen görmeyi, izledikleri dizi/film sırasındaki video kalitesinin, videoyu duraklatmadan [internet hızına göre değişmesini](https://medium.com/netflix-techblog/reactive-programming-in-the-netflix-api-with-rxjava-7811c3a1496a) istiyorlar. 

#### Developer için

Bir developer olarak, bir işlem başlatıldığında aradaki işlemler tarafından engellenmeden, çalıştığımız thread kilitlenmeden, Datayı hazır olduğunda almak istiyoruz. Ya da büyük data setleriyle çalışırken, mesela ekranda ilk satırı göstermek için, bütün data setinin işleminin bitmesini beklemeyi istemiyoruz. İşlemi biten data setlerini tek tek elde etmek istiyoruz. Ya da cihazın network durumunda bir değişim olduğu an haberdar edilmek istiyoruz. ReactiveX, bu sorunlara karşılık tam da ihtiyacımız olan şey.



## ReactiveX yararları nedir?
* Dataları gerçek zamanlı kullanmayı inanılmaz kolaylaştırır.
* Kodu [Callback hell](http://callbackhell.com/)'den olabildiğince uzaklaştırır.
* [Eş Zamanlılık(Concurrency)](https://docs.oracle.com/javase/tutorial/essential/concurrency/) kullanımındaki hataları en aza indirir.

* Neredeyse her aksiyon için özelleştirilmiş bir [operatorü](https://github.com/ReactiveX/RxJava/wiki/Alphabetical-List-of-Observable-Operators) vardır. Korkmayın, hepsini bilmenize gerek yok. Yalnızca "kesin burada kullanılacak bir Rx operatör'ü vardır." düşüncesini yakalasınız yeter.

* [Hata idaresi](https://github.com/ReactiveX/RxJava/wiki/Error-Handling-Operators) ve yaşam döngüsü için kendi metodları vardır.

* Oldukça optimizedir.

| Sonraki |
| --- |
|  |
